# Facerte socio/a

## Como facerte socio/a de GPUL

Se che interesa o Software Libre e queres formar parte de GPUL, estás convidado/a a unirte como socio/a. A asociación está aberta a todas as persoas físicas con interese nos fins da asociación, con independencia da súa formación ou idade, sempre que cumpran cos requisitos establecidos.

### Para asociarte

Envía un correo a [altas@gpul.org](mailto:altas@gpul.org) cos seguintes datos:

- Nome e apelidos  
- DNI/NIE/Pasaporte  
- Data de nacemento  
- Enderezo completo  
- Profesión ou carreira que estás a estudar  
- Número de teléfono  
- Indica se estudas na UDC

A Xunta Directiva revisará a túa solicitude e comunicarache a aceptación ou non como socio/a.

## Dereitos das persoas asociadas

Segundo os estatutos, as persoas socias numerarias e fundadoras teñen dereito a:

- Participar nas actividades organizadas por GPUL.  
- Beneficiarse das vantaxes que a asociación poida ofrecer.  
- Asistir ás Asembleas Xerais, con voz e voto.  
- Ser elixibles para formar parte da Xunta Directiva.  
- Recibir información sobre a actividade da asociación, orzamentos e acordos.  
- Realizar suxestións para mellorar o funcionamento da asociación.

Os socios/as de honra tamén gozan destes dereitos, agás o voto e a elixibilidade para cargos, se así se especifica pola Asemblea Xeral.

## Obrigas das persoas asociadas

As obrigas son mínimas e non hai unha participación obrigatoria. Porén, recóllense nos estatutos as seguintes obrigas:

- Cumprir cos estatutos e os acordos das Asembleas e Xunta Directiva.  
- Asistir ás Asembleas Xerais.  
- Abonar as cotas que se establezan (actualmente non hai cota de entrada nin obrigación de pagamento).  
- Manter unha boa conduta cívica.  

GPUL é unha asociación sen ánimo de lucro, formada maioritariamente por estudantes universitarios/as, e calquera persoa con interese pode participar e colaborar ao nivel que desexe.

Se tes dúbidas, podes escribirnos a [info@gpul.org](mailto:info@gpul.org).

---